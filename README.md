# Library Carpentry
Library Carpentry je međunarodna zajednica koja se bavi razvijanjem lekcija i radionica za osobe koje rade u knjižničnim i 
informacijskim područjima kako bi svoj posao obavljali na što efikasniji način te mogućnost razvoja njihovih vještina koje već posjeduju. 
Cilj ove zajednice je stvoriti određenu vrstu „virtualne zajednice“ kojoj bi posao bio osnaživanje Library Carpentry-a za korištenje 
softvera i podataka u vlastitom radu, kao i za osposobljavanje drugih, potencijalnih korisnika za učinkovito i djelotvorno obavljanje 
njihove prakse korištenja podataka i softvera. Radionice koje se provode se sastoje od osnovnih lekcija gdje su radionice vođene 
od strane odabranog tima, a lekcije provode voditelji koji moraju biti stručni u području o kojem predaju. 
Lekcije se sastoje od 3-4 dijela te su interaktivne prirode i obavljaju se i preko Windows, Mac OS X i Linux operacijskog sustava. 
Lekcija koju nudi Library Carpentry, a smatram je važnom za korisnike je ta da omogućuju upoznavanje s pojmovima, 
frazama i konceptima vezanih za razvoj softvera i općenito upravljanjem podacima te kako pravilno koristiti određene 
izraze prilikom pretraživanja. Također, kako prepoznati i koristiti primjere dobre prakse u podatkovnim strukturama što im može 
biti od velike pomoći u budućim poslovima koje budu obavljali. Nekoliko lekcija koje nudi Library Carpentry, a od velike su 
važnosti su da omogućuje svojim korisnicima upoznavanje i rad s istraživačima u područjima koje ih zanima, 
IT stručnjacima te međusoban rad sa svojim kolegama. Omogućen je rad i s programima kao što su Git/GitHub, Python, UNIX i SQL. 

# Data Carpentry
Data Carpentry je organizacija koja također razvija i provodi radionice, ali je bazirana na temeljne vještine upravljanja 
podacima tijekom provođenja određene vrste istraživanja. Misija ove organizacije je svojim istraživačima pružiti visokokvalitetno i 
specifično obrazovanje koje pokriva cjeloživotno istraživanje temeljeno na informacijama (podacima). Ova organizacija je u sklopu 
The Carpentries nakon što se 2018. godine spojio sa Software Carpentry-em. Njihove lekcije nastoje svojim polaznicima omogućiti 
nadograđivanje njihovog postojećeg znanja kako bi im se stvorila prilika da naučene vještine ubrzo upotrijebe u vlastitim istraživanjima. Upravo zbog toga su upravo učenici njihova početna ciljana publika, koji imaju malo ili nimalo prethodnog računalnog iskustva, jer će im upravo ova organizacija ponuditi najbolje radionice i lekcije u sklopu istih kako bi na najbolji način razvili svoje vještine i znali kako ih dalje upotrijebiti. 
Lekcije koje nudi Data Carpentry su specifične za svako područje prema tome se istraživači podučavaju vještinama koje su najrelevantnije za njihovo područje uz korištenje primjera iz njihove vrste posla kojim se bave. Prema tome postoji nekoliko vrsta lekcija prema područjima, kao što su ekologija gdje se lekcije održavaju na engleskom i na španjolskom, genomika, lekcije koje pokrivaju društvene znanosti te geoprostorni podaci. 
U lekcijama koje pokrivaju područje ekologije koristi se skup podataka o ekologiji i obučava se korisnike o načinu upravljanja podacima, čišćenju podataka pomoću OpenRefine-a. Radionica Ekologija se može podučavati koristeći R ili Python kao osnovni jezik.  U radionicama o genomici fokus rada je s podacima, njihovim upravljanjem, analizama za istraživanje genomike. U radionicama koje pokrivaju područje društvenih znanosti uključene su organizacija podataka u proračunskim tablicama, čišćenje podataka pomoću OpenRefine-a te analiza podataka i vizualizacija s R-om. Moguće je zaključiti kako je svaka lekcija uz svoje razne radionice namijenjena njezinim korisnicima i na taj način stvorena kako bi se njima olakšalo učenje i kako bi razvijali svoje vještine. 

# Software Carpentry
Kao i prethodna organizacija Data Carpentry i Software Carpentry je bazirana na podučavanje istraživača računalnim vještinama 
koje su namijenjene razvoju njihovih već postojećih vještine. Uz brojne lekcije i radionice njihove vještine se nadograđuju kako 
bi ih mogli upotrijebiti u vlastitim istraživanjima. Voditelji radionica su volonteri, a materijali kojima se korisnici služe i 
koji su stvorili su javno dostupni uz odgovarajuću dozvolu. Radionice koje organizira Software Carpentry su dvodnevni događaji koji 
pokrivaju osnovne vještine potrebne za produktivan i praktičan rad u istraživačkom timu. Voditelji koji su zaduženi za održavanje 
radionica se naizmjenično izmijenjuju te se na taj način stvara „življi“ tok rada, odnosno stvara se osjećaj veće produktivnosti i 
učinkovitijeg rada. Sami korisnici se moraju pridržavati određenih pravila, tj. kodeksa ponašanja koji je dio organizacije, kako bi 
svi sudionici imali ugodno i zadovoljavajuće iskustvo. Za razliku od prethodne dvije organizacije, Software Carpentry na kraju 
radionica svojim polaznicima nudi kratki upitnik kako bi se procjenilo njihovo znanje i kako bi se dobili rezultati koliko su im lekcije i radionice bile od koristi te koliko su naučili. Također dobivaju povratnu informaciju o tome što trebaju ili ne trebaju promijeniti u svojim radionicama. Nudi se i drugi upitnik koji je za ocjenjivanje voditelja pojedine radionice. 
Radionice se održavaju na engleskom i španjolskom jeziku, uključuju poznavanje rada na Unix Shell-u, programiranje sa MATLAB-om, 
korištenje Git-a te poznavanje rada na Pythonu, uključuju također i podučavanje o korištenju baza podataka, ali i SQL-a.

# Lekcije u sklopu informacijskih djelatnosti
Sve tri prethodno navedene organizacije svojim polaznicima nude veliki broj radionica i lekcija koje su vezane uz 
informacijske djelatnosti te u informacijskim ustanovama, kao što su to AKM ustanove. Njihove radionice su od velike koristi informacijskim stručnjacima budući da su bazirane na razvoj vještina,njihovo  neprestano usavršavanje te unaprijeđivanje njihovog znanja o određenim područjima kojima se bave. 
Nekoliko glavnih radionica od navedene tri organizacije koje osobno smatram najvažnijima: 
Data Carpentry svojim polaznicima omogućava radionice i predavanja vezana za osnovne vještine rada s podacima što smatram iznimno 
bitnim za bilo kojeg informacijskog stručnjaka, jer najviše svoga radnog vremena radi upravo s podacima. 
Potrebno je znati na koji način upravljati istima, analizirati ih, dijeliti i pohranjivati. Navedena organizacija nudi radionice kojima 
će za početak prepoznati kod svojih polaznika koje lekcije trebaju pohađati, odnosno koliko je njihovo znanje i koliko su razvijene 
njihove vještine, no ipak radionice ne pohađaju stručnjaci nego oni koji će to tek postati, tako da je znanje i vještine pretežito 
na niskoj razini. 
Slične radionice prepoznate su i u Software Carpentry-u gdje su radionice također opredijeljene za podučavanje osnovnih vještina
rada s podacima, a vode ih kvalificirani voditelji. Na radionicama polaznici uče osnove rada Unix Shell-a, kontrolnu verziju Git-a te 
programiranje na Pythonu. Za rad u knjižnicama i svim ustanovama koje imaju veze s informacijama Library Carpentry nudi niz 
radionica i lekcija koje u tome pomažu. Neke od kojih informacijski stručnjaci mogu imati velike koristi, osim navedenih pravilnih 
načina istraživanja, rukovanja s podacima i njihovog pravilnog vrednovanja je i pretraživanje informacija. Na koji način pravilno 
izvršavati pretragu onoga što nam je od važnosti, kako doći do određenih podataka, koje fraze i termine koristiti, upravo takav tip 
lekcija nudi Library Carpentry. Svaki informacijski stručnjak ili bilo koja osoba koja je u doticaju s radom s informacijama mora 
znati pronaći tražene informacije te ih na pravilan način dalje koristiti. 

**OpenRefine**
OpenRefine je samostalna otvorena desktop aplikacija za čišćenje podataka i transformaciju u druge formate. 
Sličan je aplikacijama za proračunske trablice i može raditi s formatima proračunskih tablica, no više se ponaša kao baza podataka. 
OpenRefine projekt se sastoji od jedne tablice i korisnik može filtrirati retke za prikaz pomoću aspekata koji definiraju kriterije 
filtriranja. Za razliku od proračunskih tablica, većina operacija unutar OpenRefine-a se obavlja na vidljivim redovima i sve radnje 
koje su obavljene su pohranjene u projektu i mogu se reproducirati na drugom skupu podataka. 

**MarcEdit**
MarcEdit je softverski paket za uređivanje metapodataka koji se prvenstveno koristi za stvaranje i upravljanje MARC zapisima. 
Može se koristiti za dohvaćanje zapisa s udaljenih poslužitelja i zatim mapiranje njihovog sadržaja u drugu shemu metapodataka, 
za batch-edit normativne zapise.

**Python**
Python je programski jezik opće namjene, interpretiran i visoke razine. Dopušta programerima korištenje nekoliko stilova programiranja; 
najviše se koristi na Linuxu. Python često nailazi na brojne kritike kod IT stručnjaka gdje ga proglašavaju vrlo sporim i neadekvatnim 
za korištenje i kako postoje brojni drugi programski jezici koji su bolji i od veće koristi. No, ipak, Python je još uvijek od velike 
koristi budući da je vrlo jednostavan za korištenje i kako je prethodno navedeno namijenjen je općoj namjeni te se zbog toga koristi u 
sve tri navedene organizacije te se na njemu početnici uče o osnovama programiranja. 

**Web scraping**
Web scraping se koristi za dohvaćanje podataka s web stranica te softver web scraping-a može pristupiti World Wide Web-u izravno 
pomoću protokola za prijenos hiperteksta ili putem web preglednika. Web scraping se može smatrati oblikom kopiranja u kojem se određeni 
podaci prikupljaju i kopiraju s weba radi kasnijeg pretraživanja ili analize. Budući kako se Web scraping najčešće koristi u raznim 
istraživanjima od velike je koristi za informacijske ustanove kako bi se na što brži i efikasniji način došlo do odgovora na određeni 
upit. 

